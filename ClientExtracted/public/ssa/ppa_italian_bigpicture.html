<!DOCTYPE html>
<HTML>
	<HEAD>
		<TITLE>Informativa sulla privacy</TITLE>
		<META http-equiv="Content-Type" content="text/html; charset=utf-8">
		<META http-equiv="pragma" content="no-cache">
		<META content="ALL" name="ROBOTS">
		<META content="Valve Corporation" name="AUTHOR">
		<link href="ssa_bigpicture.css" rel="stylesheet" type="text/css" />
	</HEAD>
	<BODY>
		<H3>INFORMATIVA SULLA PRIVACY</H3>
		<br />
		Valve rispetta la privacy dei visitatori online e dei clienti dei propri prodotti e servizi in conformità alle leggi in vigore per la tutela della privacy, tra cui, a titolo di esempio, il regolamento generale sulla protezione dei dati dell'Unione Europea ("GDPR", acronimo di General Data Protection Regulation) e i principi dei Privacy Shield Frameworks siglati dalla UE e dalla Svizzera.<br />
		<br />

		<b>1. Definizioni</b><br />
		<br />

		Con il termine "dati personali" utilizzato nel prosieguo di questo testo si intende qualsiasi informazione che consenta l'identificazione diretta dell'utente ("informazioni di identificazione personale") o che possa essere collegata all'utente indirettamente riconducendola alle informazioni di identificazione personale. Valve elabora inoltre dati anonimi in forma aggregata o non aggregata al fine di analizzare e produrre statistiche relative alle abitudini, alle modalità d'uso e alle informazioni demografiche dei clienti sia come gruppo che come singoli. Tali dati anonimi non consentono l'identificazione dei clienti cui si riferiscono. Valve ha facoltà di divulgare a terze parti dati anonimi, sia in forma aggregata che non aggregata.<br />
		<br />

		I termini indicati con la lettera maiuscola in questa informativa sulla privacy hanno il significato loro attribuito nel <a href="https://store.steampowered.com/subscriber_agreement/">Contratto di sottoscrizione a Steam</a> ("SSA").<br />
		<br />

		<b>2. Finalità della raccolta e del trattamento dei dati</b><br />
		<br />

		Valve raccoglie e tratta i dati personali per i seguenti motivi:<br />
		<br />

		a) laddove sia necessario per l'esecuzione del contratto di Valve con l'utente al fine di fornire un servizio di gioco completo e i Contenuti e Servizi associati;<br />
		b) laddove sia necessario per adempiere agli obblighi di legge cui Valve è soggetta (ad esempio, l'obbligo di conservare talune informazioni ai sensi della legge fiscale);<br />
		c) laddove sia necessario per il perseguimento degli interessi legittimi e legali di Valve o di terze parti (ad esempio, gli interessi di altri clienti di Valve), salvo ove su tali interessi prevalgano gli interessi e i diritti legittimi dell'utente, o<br />
		d) laddove l'utente abbia fornito il proprio consenso.<br />
		<br />

		I motivi per la raccolta e il trattamento dei dati personali qui precisati determinano e limitano il tipo di dati che Valve raccoglie e le loro modalità d'uso (sezione 3), oltre al periodo di conservazione (sezione 4), chi può accedervi (sezione 5) e quali diritti e ulteriori meccanismi di controllo può esercitare l'utente (sezione 6).<br />
		<br />

		<b>3. Dati raccolti e soggetti a trattamento</b><br />
		<br />

		3.1 Dati di base dell'Account<br />
		<br />

		Quando si imposta un Account, Valve raccoglie l'indirizzo e-mail e il paese di residenza. È inoltre necessario scegliere un nome utente e una password. Il conferimento di tali informazioni è necessario per la registrazione di un Account utente di Steam. Durante la configurazione dell'account, a questo viene assegnato automaticamente un numero denominato "ID Steam", che viene utilizzato in seguito per fare riferimento all'account dell'utente senza divulgare direttamente le relative informazioni di identificazione personale.<br />
		Non è necessario fornire o utilizzare il proprio nome reale per la configurazione di un Account utente di Steam.<br />
		<br />

		3.2 Dati delle transazioni e di pagamento<br />
		<br />

		Per effettuare una transazione su Steam (ad esempio per l'acquisto di Abbonamenti per Contenuti e Servizi o per depositare fondi nel Portafoglio Steam) potrebbe essere necessario fornire a Valve i dati di pagamento al fine di consentire la transazione. Se per il pagamento si utilizza una carta di credito, è necessario fornire a Valve le comuni informazioni previste (nome, indirizzo, numero di carta di credito, data di scadenza e codice di sicurezza), che Valve dovrà elaborare e trasmettere al prestatore di servizi di pagamento scelto dall'utente al fine di consentire la transazione e di eseguire i controlli anti-frode. Analogamente, Valve riceverà i dati dal prestatore di servizi di pagamento per le stesse finalità.<br />
		<br />

		3.3 Altri dati inviati in modo esplicito<br />
		Valve raccoglie e tratta i dati personali ogni volta che vengono forniti espressamente dall'utente o inviati per entrare in comunicazione con altri utenti su Steam, ad esempio nelle discussioni della Comunità di Steam, nelle chat o quando si forniscono pareri o altri contenuti generati dall'utente. Questi dati includono:<ul>
		<li>Informazioni che si pubblicano, commentano o seguono relative a tutti i Contenuti e Servizi offerti da Valve;</li>
		<li>Informazioni inviate tramite chat;</li>
		<li>Informazioni fornite per la richiesta di informazioni o assistenza a Valve o per l'acquisto di Contenuti e Servizi da Valve, comprese le informazioni necessarie per elaborare gli ordini con l'esercente del pagamento pertinente o, in caso di beni fisici, con i fornitori dei servizi di spedizione;</li>
		<li>Informazioni fornite per la partecipazione a gare, concorsi e tornei o per partecipare a sondaggi, ad esempio i dati di contatto.</li>
		</ul>3.4 Uso del client e dei siti web di Steam<br />
		Valve raccoglie una serie di informazioni attraverso l'interazione generale dell'utente con i siti web e i Contenuti e Servizi offerti da Steam.<br />
		I dati personali che Valve raccoglie possono includere, a titolo di esempio, informazioni su browser e dispositivo in uso, dati raccolti tramite le interazioni elettroniche automatizzate e dati di utilizzo delle applicazioni.<br />
		Analogamente, Valve monitora i processi dell'utente sui siti web e le applicazioni al fine di verificare l'assenza di processi automatizzati ("bot") e di ottimizzare i servizi offerti.<br />
		<br />

		3.5 Uso di giochi e di altri abbonamenti<br />
		Al fine di fornire servizi all'utente, Valve raccoglie, conserva e utilizza varie informazioni riguardanti l'attività dell'utente sui Contenuti e Servizi offerti. Le "informazioni relative ai contenuti" includono l'ID Steam e le cosiddette "statistiche di gioco", con cui si intendono le informazioni sulle preferenze di gioco dell'utente, il suo avanzamento nei giochi, il tempo di gioco e le informazioni sul dispositivo in uso, compreso il sistema operativo, le impostazioni del dispositivo, gli identificatori univoci del dispositivo e i dati relativi ai crash.<br />
		<br />

		3.6 Monitoraggio dei dati e dei cookie<br />
		Valve utilizza i "cookie", ossia dei file di testo ubicati nel computer, per analizzare il modo in cui gli utenti utilizzano i servizi offerti, mentre impiega tecnologie simili (ad esempio web beacon, pixel, etichette e identificatori di dispositivo) per riconoscere l'utente e i relativi dispositivi da diverse piattaforme e servizi, oltre a migliorare tali servizi al fine di perfezionare il marketing, l'analisi o la funzionalità del sito web. L'uso dei cookie è una pratica standard su Internet. Nonostante la maggior parte dei browser web accetti automaticamente i cookie, spetta all'utente decidere se accettarli o no. È possibile modificare le impostazioni del browser per impedire la ricezione di cookie o per ricevere una notifica ogni volta che un cookie viene inviato. L'utente può indicare di non accettare l'utilizzo dei cookie selezionando le impostazioni appropriate nel browser in uso. Ulteriori informazioni sulla gestione dell’utilizzo dei cookie per tutti i browser sono disponibili su questa pagina: <a href="https://support.steampowered.com/kb_article.php?ref=9076-QYOJ-0930">https://support.steampowered.com/kb_article.php?ref=9076-QYOJ-0930</a>. Tuttavia, si precisa che nel caso l’utente decida di non accettare i cookie, non sarà possibile accedere alla piena funzionalità dei siti web di Valve.<br />
		Quando si utilizza un servizio di Valve, i server registrano l'indirizzo IP globale dell'utente, ossia un numero che viene assegnato automaticamente alla rete di cui il computer fa parte.<br />
		<br />

		3.7 Google Analytics<br />
		Questo sito web utilizza Google Analytics, un servizio di analisi dei dati web fornito da Google, Inc. ("Google"). Google Analytics utilizza i "cookie", ossia file di testo ubicati nel computer del visitatore, per consentire ai gestori del sito web di analizzare il modo in cui i visitatori utilizzano il sito. Le informazioni generate dal cookie sull'uso del sito da parte dei visitatori vengono generalmente trasmesse a e conservate da Google su server ubicati negli Stati Uniti.<br />
		Su questo sito web è attiva l'anonimizzazione dell'indirizzo IP. Gli indirizzi IP degli utenti che visitano Steam vengono abbreviati, e solo in casi eccezionali è possibile che l'indirizzo IP completo venga trasferito a un server di Google negli Stati Uniti e abbreviato qui. Google utilizza tali informazioni per conto del gestore del sito web, allo scopo di valutare l'utilizzo del sito da parte degli utenti, di compilare report sulle attività del sito web e di fornire ai gestori altri servizi relativi alle attività del sito web e all'utilizzo di Internet.<br />
		Google non associa l'indirizzo IP trasferito nel contesto di Google Analytics con eventuali altri dati posseduti da Google. L'utente può indicare di non accettare l'utilizzo dei cookie selezionando le impostazioni appropriate nel browser in uso. Tuttavia, si precisa che in tal caso non sarà possibile accedere alla piena funzionalità di questo sito web.<br />
		Inoltre, l'utente può impedire a Google di raccogliere i dati generati dai cookie relativi all'uso del sito web (incluso il proprio indirizzo IP) e rifiutarne il trattamento scaricando e installando il plug-in del browser dal seguente collegamento: <a href="http://tools.google.com/dlpage/gaoptout?hl=en">http://tools.google.com/dlpage/gaoptout?hl=en.</a><br />
		<br />

		3.8 Consigli sui contenuti<br />
		Valve può trattare le informazioni raccolte nella presente sezione 3 in modo tale che i contenuti, i prodotti e i servizi illustrati nelle pagine del Negozio di Steam e nei messaggi di aggiornamento visualizzati all'avvio del client di Steam possano essere adattati alle esigenze dell'utente e popolati con consigli e offerte rilevanti, al fine di migliorare l'esperienza del cliente. L'utente può impedire il trattamento dei propri dati secondo queste modalità disattivando il caricamento automatico della pagina del Negozio di Steam e le notifiche dalla sezione "Interfaccia" delle impostazioni del client di Steam. <br />
		Nell'osservanza del consenso fornito separatamente dall'utente o dove esplicitamente consentito conformemente alle leggi in vigore sull'e-mail marketing, Valve può inviare messaggi di marketing relativi a prodotti e servizi da lei offerti all'indirizzo di posta elettronica dell'utente. In questo caso, Valve può inoltre utilizzare le informazioni raccolte per personalizzare tali messaggi di marketing e raccogliere informazioni sulla loro effettiva lettura e sui collegamenti aperti nel testo dall'utente. <br />
		<u>L'utente può scegliere di ritirare o revocare il proprio consenso alla ricezione di e-mail di marketing in qualsiasi momento, revocando il consenso dalla stessa pagina da cui è stato fornito o facendo clic sul collegamento "annulla sottoscrizione" presente in ciascuna e-mail di marketing.</u> <br />
		<br />

		3.9 Informazioni necessarie per il rilevamento delle violazioni<br />
		Valve raccoglie i dati necessari per individuare, investigare e prevenire frodi, utilizzo di trucchi e altre violazioni del SSA e delle leggi applicabili ("Violazioni"). Tali dati vengono utilizzati solo per il rilevamento, l'indagine e la prevenzione e, se del caso, per agire contro tali Violazioni; vengono conservati solo per il tempo minimo indispensabile per il perseguimento di tale finalità. Se i dati indicano che è stata commessa una Violazione, verranno conservati ulteriormente per accertare, esercitare o difendere un diritto in via giudiziale durante i termini di prescrizione previsti o fino alla conclusione dell'azione legale relativa a tale violazione. Si precisa che i dati specifici conservati a questa finalità non possono essere divulgati all'utente nel caso in cui tale divulgazione possa compromettere le operazioni di individuazione, indagine e prevenzione di tali Violazioni.<br />
		<br />

		<b>4. Periodo di conservazione dei dati</b><br />
		<br />

		Le informazioni dell'utente vengono conservate solo per quanto ritenuto necessario per il raggiungimento di tutte le finalità per cui le informazioni vengono raccolte e trattate o, laddove la legge vigente preveda un periodo di conservazione e detenzione maggiore, per il periodo di conservazione e detenzione richiesto dalla legge. Al termine di tale periodo i dati personali dell'utente vengono eliminati, bloccati o resi anonimi secondo quanto previsto dalla legge applicabile.<br />
		<br />

		In particolare:<br />
		<ul>
		<li>Se l'utente decide di eliminare il proprio Account Steam, i relativi dati personali vengono contrassegnati per l'eliminazione, salvo nella misura in cui requisiti legali o altri scopi legittimi superiori impongano una conservazione di maggiore durata.</li>
		<li>In alcuni casi, al fine di garantire la coerenza dell'esperienza di gioco o del Mercato della Comunità di Steam, i dati personali non possono essere eliminati completamente. Ad esempio, se le partite a cui l'utente ha giocato influenzano dati e punteggi di partite di altri giocatori non vengono eliminate, ma piuttosto viene reso anonimo in modo permanente il collegamento di tali partite all'utente.</li>
		<li>Si precisa che Valve è tenuta a conservare determinati dati transazionali ai sensi del diritto comune commerciale e della legge fiscale per un periodo che può estendersi fino a dieci (10) anni.</li>
		<li>Se l'utente revoca il consenso su cui si fonda il trattamento dei propri dati personali o dei dati personali del figlio, Valve procederà all'eliminazione dei dati personali dell'utente o del rispettivo figlio senza indebito ritardo, nella misura in cui la raccolta e il trattamento dei dati personali è stata fondata sul consenso revocato.</li>
		<li>Se l'utente esercita il diritto di opporsi al trattamento dei propri dati personali, Valve procederà a esaminare l'obiezione e a eliminare senza indebito ritardo i dati personali trattati per le finalità cui è stata fatta obiezione, fatti salvi i casi in cui esistano altre basi giuridiche per il trattamento e la conservazione di tali dati o in cui la legge applicabile richieda a Valve di conservare i dati.</li>
		</ul>
		<br />

		<b>5. Accesso ai dati</b><br />
		<br />

		5.1 Valve e le sue controllate possono condividere i dati personali dell'utente tra loro e utilizzarli nella misura necessaria per il raggiungimento delle finalità elencate nella sezione 2 di cui sopra. In caso di ristrutturazione aziendale, vendita o fusione, Valve può cedere i dati personali alla terza parte interessata nell'osservanza delle disposizioni vigenti.<br />
		<br />

		5.2 Valve può condividere inoltre i dati personali dell'utente con fornitori di terze parti che offrono servizi di assistenza clienti in materia di beni e Contenuti e Servizi distribuiti in Steam. I dati personali dell'utente vengono utilizzati in conformità con la presente informativa sulla privacy e solo per quanto necessario per l'esecuzione dei servizi di assistenza clienti.<br />
		<br />

		5.3 Conformemente agli standard di Internet, Valve può inoltre condividere alcune informazioni (incluso l'indirizzo IP dell'utente e l'identificazione del contenuto di Steam a cui si desidera accedere) con i propri fornitori di rete terzi, che forniscono servizi di reti di distribuzione di contenuti e server di gioco legati a Steam. I fornitori di reti di distribuzione di contenuti di Valve consentono di distribuire i contenuti digitali richiesti dall'utente, ad esempio durante l'utilizzo di Steam, sfruttando un sistema di server distribuiti che fornisce il contenuto all'utente in base alla relativa posizione geografica.<br />
		<br />

		5.4 Valve mette a disposizione degli altri giocatori e dei propri partner alcuni dati relativi all'Account utente di Steam attraverso la API di Steamworks. Chiunque esegua la query dell'ID Steam dell'utente può accedere a queste informazioni. In questo modo è possibile accedere, come minimo, al nome personale pubblico che l'utente ha scelto di adottare su Steam e alla relativa immagine di avatar, oltre all'informazione indicante il caso in cui l'utente sia stato bandito da un gioco multigiocatore per l'utilizzo di trucchi. L'accessibilità di qualsiasi informazione aggiuntiva può essere controllata tramite la pagina del profilo utente della Comunità di Steam. La API di Steamworks consente di accedere automaticamente ai dati pubblicamente disponibili sulla pagina del profilo dell'utente.<br />

		Oltre alle informazioni pubblicamente disponibili, tramite la API di Steamworks gli sviluppatori di giochi e gli editori hanno accesso a determinate informazioni correlate in modo diretto agli utenti dei giochi che offrono. Queste informazioni includono come minimo la titolarità dell'utente per il gioco in questione. A seconda dei servizi di Steamworks implementati nel gioco, tali informazioni possono inoltre includere dati sulla classifica, avanzamento di gioco dell'utente, achievement completati, informazioni sulle partite nei giochi multigiocatore, articoli interni al gioco e altre informazioni necessarie al funzionamento del gioco e alla fornitura di assistenza in materia. Per ulteriori informazioni sui servizi di Steamworks implementati in un gioco specifico, consultare la pagina del Negozio del gioco.<br />
		Valve non condivide consapevolmente informazioni di identificazione personale sull'utente, quali il nome reale o l'indirizzo e-mail, tramite la API di Steamworks. Tuttavia, qualsiasi informazione personale condivisa dall'utente nel proprio profilo pubblico di Steam è potenzialmente accessibile tramite la API di Steamworks, incluse le informazioni che potrebbero portare all'identificazione.<br />
		<br />

		5.5 La Comunità di Steam comprende forum, discussioni e spazi dedicati alla chat, in cui gli utenti possono scambiare idee e comunicare tra loro. Nel pubblicare un messaggio in un forum, una discussione o in una chat, è necessario tenere presente che le informazioni saranno pubblicamente disponibili online; pertanto la diffusione di informazioni è a esclusivo rischio dell'utente. Se i dati personali vengono pubblicati in una delle discussioni della Comunità di Steam contro la volontà dell'utente, è possibile ricorrere alla funzione di segnalazione e al sito dell'assistenza di Steam per richiederne la rimozione.<br />
		<br />

		5.6 Valve consente all'utente di collegare il proprio Account di Steam a un account offerto da una terza parte. Se l'utente fornisce il consenso al collegamento degli account, Valve può raccogliere e combinare le informazioni ricevute dalla terza parte con quelle dell'Account utente di Steam, nella misura in cui il consenso è stato fornito dall'utente in quel momento.
  		Se il collegamento degli account richiede la trasmissione di informazioni personali da Valve a una terza parte, l'utente verrà informato a riguardo prima che il collegamento abbia luogo per confermare il consenso alla trasmissione delle informazioni. L'uso delle informazioni di terzi sarà soggetto all'informativa sulla privacy di terzi, che incoraggiamo a esaminare.<br />
		<br />

		5.7 Valve può divulgare i dati personali dell'utente in ottemperanza agli ordini giudiziali o alle leggi e regolazioni che impongono di divulgare tali dati.<br />
		<br />

		<b>6. Diritti e meccanismi di controllo dell'utente</b><br />
		<br />

		Le leggi sulla protezione dei dati dello Spazio economico europeo e di altri territori concedono ai cittadini interni determinati diritti in materia di dati personali. Sebbene in alcune giurisdizioni i cittadini godano di meno diritti legali, Valve mette a disposizione dei propri clienti in tutto il mondo gli strumenti progettati per l'esercizio di tali diritti.<br />
		<br />

		Per consentire all'utente di esercitare i propri diritti relativi alla protezione dei dati in modo semplificato, Valve sta predisponendo una sezione dedicata nella pagina dell'assistenza di Steam ("Dashboard della privacy"). Tale sezione consentirà agli utenti di accedere ai propri dati personali, di richiederne la rettifica o l'eliminazione ove necessario e di opporsi al loro uso laddove ritenuto opportuno. Per accedere alla sezione, accedere alla pagina dell'assistenza di Steam all'indirizzo <a href="http://help.steampowered.com">www.help.steampowered.com</a> e scegliere le voci di menu <i>Il mio account > Visualizza dati account</i>.<br />
		<br />

		Come residente dello Spazio economico europeo, l'utente gode dei seguenti diritti in relazione ai dati personali:<br />
		<br />

		6.1 Diritto di accesso<br />
		L'utente ha il diritto di accedere ai dati personali che Valve detiene sul suo conto, cioè ha il diritto di richiedere gratuitamente (i) informazioni sulla conservazione dei propri dati personali, (ii) l'accesso a o (iii) le copie dei dati personali conservati. L'utente può esercitare il diritto di accesso ai propri dati personali tramite la Dashboard della privacy. Se la richiesta lede ai diritti e alle libertà altrui o è manifestamente infondata o eccessiva, Valve si riserva il diritto di addebitare un costo ragionevole (in considerazione dei costi amministrativi necessari per fornire le informazioni, le comunicazioni o per eseguire l'azione necessaria) o di rifiutarsi di dare seguito alla richiesta ricevuta.<br />
		<br />

		6.2 Diritto di rettifica<br />
		Relativamente al trattamento dei dati personali dell'utente, Valve si adopera mediante l'attuazione di misure idonee per garantire che tali dati siano accurati e aggiornati per le finalità alla base della raccolta dei dati stessi. Se i dati personali sono imprecisi o incompleti, è possibile modificare le informazioni fornite tramite la Dashboard della privacy.<br />
		<br />

		6.3 Diritto alla cancellazione<br />
		L'utente può esercitare il diritto di ottenere la cancellazione dei dati personali, se le ragioni per le quali sono stati raccolti non sono più esistenti (vedi sezione 2 di cui sopra) o se sono presenti altri motivi legali per la cancellazione. Per singole informazioni riguardanti i dati personali, l’utente può modificare tali informazioni tramite la Dashboard della privacy o richiedere la cancellazione tramite la pagina dell’assistenza di Steam.   L’utente può richiedere la cancellazione del proprio Account utente di Steam tramite la pagina dell’assistenza di Steam.<br />
		<br />

		Eliminando il proprio Account di Steam l'utente perde l'accesso ai servizi di Steam, tra cui l'Account utente di Steam, gli Abbonamenti e le informazioni relative al gioco collegate all'account, oltre alla possibilità di accedere ad altri servizi per cui sta utilizzando il proprio Account di Steam.<br />
		<br />

		È concesso un periodo di dilazione di 30 (trenta) giorni per ripristinare il proprio Account utente di Steam dal momento in cui viene inoltrata la richiesta di cancellazione. Questa funzionalità consente di non perdere l'account per errore, a causa dello smarrimento delle credenziali o a causa di un episodio di hacking. Durante il periodo di sospensione, Valve finalizzerà le attività finanziarie e di altro tipo eventualmente avviate prima di inviare la richiesta di cancellazione dell'Account utente di Steam. Al termine del periodo di dilazione, i dati personali associati all'account dell'utente saranno cancellati nell'osservanza della sezione 4 di cui sopra.<br />
		<br />

		In alcuni casi la cancellazione dell'Account utente di Steam, e quindi l'eliminazione dei dati personali, è complicata. Vale a dire, se l'account dell'utente intrattiene un rapporto di affari con Valve, come previsto ad esempio per la collaborazione con uno sviluppatore di giochi, tale Account di Steam potrà essere eliminato solo dopo aver trasferito il proprio ruolo a un altro utente o dopo aver concluso il rapporto di affari con Valve. In alcuni casi, considerando la complessità e il numero delle richieste, il periodo di cancellazione dei dati personali può essere esteso senza superare tuttavia i due mesi.<br />
		<br />

		6.4 Diritto di opposizione<br />
		<u>Laddove il trattamento dei dati personali da parte di Valve sia basato su interessi legittimi ai sensi delle disposizioni di cui all'articolo 6, paragrafo 1, lettera (f) del GDPR e alla sezione 2.c) della presente informativa sulla privacy, l'utente ha il diritto di opporsi al trattamento.</u> In caso di obiezione, Valve interromperà il trattamento dei dati personali dell'utente a meno che non esistano motivi legittimi e validi per il trattamento come descritto nell'articolo 21 del GDPR; in particolare, se i dati sono necessari per accertare, esercitare o difendere un diritto in via giudiziale.<br />
		<br />

		L'utente gode inoltre del diritto di proporre reclamo a un'autorità di controllo.<br />
		<br />
		
		6.5	Diritto alla restrizione del trattamento dei dati personali<br />
		L’utente ha il diritto di ottenere la restrizione del trattamento dei dati personali ai sensi delle disposizioni dell’articolo 18 del GDPR.<br />
		<br />
		
		6.6	Diritto alla portabilità dei dati personali<br />
		L’utente ha il diritto di ricevere i propri dati personali in un formato strutturato, comunemente usato e leggibile. L’utente ha inoltre il diritto di trasmettere tali dati a un altro ispettore ai sensi delle disposizioni dell’articolo 20 del GDPR. Valve mette a disposizione i dati personali dell’utente in formato HTML, rendendoli accessibili tramite la Dashboard della privacy come descritto nei paragrafi precedenti.<br />
		<br />
		
		6.7 Diritto di controllo dei dati personali dopo il decesso <br />
		Se la legislazione francese sulla protezione dei dati è applicabile, l’utente ha il diritto di stabilire delle linee guida per la protezione, la cancellazione e la trasmissione dei propri dati personali dopo il decesso, come stabilito nell’articolo 40-1 dell’atto numero 78-17 del 6 gennaio 1978 in materia di informazioni, tecnologia, file di dati e libertà civili.<br />
		<br />

		<b>7. Bambini</b><br />
		<br />

		L'età minima per creare un Account utente di Steam è di 13 anni. Valve non raccoglie consapevolmente i dati personali di bambini di età inferiore a 13 anni. Dal momento che in alcuni paesi si applica un'età di consenso maggiore per la raccolta dei dati personali, Valve richiede il consenso dei genitori prima di consentire la creazione di un Account utente di Steam e avviare la raccolta dei dati personali associati a esso. Valve invita i genitori a insegnare ai figli a non fornire mai i dati personali durante la navigazione online.<br />
		<br />

		<b>8. Informazioni di contatto</b><br />
		<br />

		È possibile contattare il responsabile della protezione dei dati di Valve all'indirizzo indicato di seguito.<br />
		<br />

		Sebbene Valve esamini qualsiasi richiesta inviata via e-mail, è necessario tenere presente che per contrastare frode, molestie e furti di identità, l'unico modo per accedere ai dati, rettificarli o eliminarli è mediante l'accesso al proprio Account utente di Steam dall'indirizzo <a href="http://help.steampowered.com">http://help.steampowered.com</a>, selezionando le voci di menu <i>Il mio account > Visualizza dati account</i>.<br />
		<br />

		Valve Corporation<br />
		Avv. responsabile della protezione dei dati<br />
		P.O. Box 1688<br />
		Bellevue, WA 98009<br />
		<br />

		Rappresentante europeo per domande relative alla protezione dei dati:<br />
		<br />

		Valve GmbH<br />
		Avv. legale<br />
		R&ouml;dingsmarkt 9<br />
		D-20354 Amburgo<br />
		Germania<br />
		<br />

		<b>9. Ulteriori informazioni per gli utenti dello Spazio economico europeo</b><br />
		<br />

		Valve e TR Technical Services Inc., la sua filiale americana interamente controllata, (collettivamente chiamate "Valve") ottemperano ai principi del Privacy Shield Framework fra Unione Europea e Stati Uniti e del Privacy Shield Framework fra Svizzera e Stati Uniti stabiliti dal Dipartimento del Commercio degli Stati Uniti e relativi alla raccolta, utilizzo e archiviazione dei dati personali trasferiti dall'Unione Europea e dalla Svizzera agli Stati Uniti. Valve ha fornito al Dipartimento del Commercio la certificazione della propria ottemperanza ai principi del Privacy Shield. In caso di conflitto fra i termini della presente informativa sulla privacy e i principi del Privacy Shield, vigono i principi del Privacy Shield. Per ulteriori informazioni sul programma Privacy Shield e per visualizzare il certificato di Valve, visitare la pagina http://www.privacyshield.gov.<br />
		<br />

		In conformità ai principi del Privacy Shield, Valve si impegna a risolvere reclami riguardanti la raccolta o l'utilizzo dei dati personali dell'utente. Gli utenti svizzeri e dell'Unione europea che avanzino richieste o reclami da sollevare relativamente all'informativa sul Privacy Shield, sono invitati a contattare Valve facendo clic qui. In caso di controversia relativa alla privacy o all'utilizzo dei dati non ancora risolta o non gestita da Valve in maniera corretta, contattare il fornitore indipendente di servizi di risoluzione delle controversie con sede negli Stati Uniti (gratuitamente) all'indirizzo https://feedback-form.truste.com/watchdog/request. Come illustrato nella documentazione del Privacy Shield (https://www.privacyshield.gov/article?id=ANNEX-I-introduction) alcune controversie non risolte nelle modalità elencate potrebbero essere soggette a convenzioni di arbitrato. In questo caso, all'utente verrà proposta un'opzione di arbitrato.<br />
		<br />

		I principi del Privacy Shield stabiliscono la responsabilità di Valve relativamente ai dati personali che trasferisce successivamente a un agente di terze parti. Secondo questi principi, Valve è responsabile nel caso in cui gli agenti di terze parti elaborino i dati personali in maniera contraria ai principi, a meno che Valve non riesca a dimostrare di non avere responsabilità nell'evento che ha provocato il danno.<br />
		<br />

		L'ottemperanza di Valve ai principi del Privacy Shield è sotto la giurisdizione della Federal Trade Commission.<br />
		<br />

		<i>Data di revisione: 20 febbraio 2020</i>
		<br />
		<br />
		<br />
			&nbsp;
        <br clear="all" />
	</BODY>
</HTML>
